---
layout: memoria
title: Memoria RAM
---


   <img style="float:right" height="256px"  alt="memoria RAM" src="/imaxes/ddr.png" width="400px">

É a memoria principal do ordenador. Está no interior da caixa  e aloxada nos [zócalos de memoria.]({{site.url}}/placa/05zocalos)


Os datos da memoria principal organízanse nunha especie de celas numeradas. A cela recibe o nome de *posición de memoria*, e o seu número de orde denomínase *enderezo de memoria.* Sabendo a posición de memoria na que está un dato pode localizarse rapidamente. 


Cando executamos un programa o primeiro que acontece é que o mandamos á RAM. Alí é onde están os programas mentres traballamos con eles. Ao pechar o programa deixa libre o espazo que ocupaba en memoria.


É un tipo de *memoria volátil,* é dicir almacena información pero só mentres estea prendida, se apagamos o ordenador todo o seu contido desaparece. Esta é a razón pola que precisamos outro sistema de almacenamento alternativo para gardar datos e poder usalos cando volvamos acender o ordenador, [por exemplo un disco duro]({{site.url}}/montaxe/10discoDuro).
